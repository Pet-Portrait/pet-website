---
name: "Ewuwua"
avatar: 
featured: false
facebook: https://facebook.com/ewuwua
instagram: https://instagram.com/ewuwua
behance: 
web:
images:
---
Nazywam się Ewa Siarkiewicz i od ponad dwudziestu lat mieszkam i tworzę w Warszawie. Projektuję i maluję obrazy, plakaty, ilustracje, grafiki. Sama siebie najczęściej nazywam rysowniczką.

Skończyłam liceum plastyczne oraz studia w kierunku projektowania zieleni. Najczęściej rysuję uczucia, stany emocjonalne, przeżycia. W moich pracach da się zauważyć silną miłość do roślin i zwierząt, uczę się tworzyć barwniki roślinne, suszę płatki kwiatów i tworzę z nich kompozycje. Inspiruje mnie historia sztuki, a moimi największymi inspiracjami są artyści, tworzący cały przekrój historii sztuki: od posągów greckich rzeźbiarzy, przez dokładne szkice Dürera, aż po uproszczone formy Matisse'a i płynące kontury Klimta.
